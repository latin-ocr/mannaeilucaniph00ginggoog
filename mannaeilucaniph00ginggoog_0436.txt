.PHARSAL1AELIB.lx. 421

Credite victorem: nobis quoque tale paratum
Littoris hospitium: ne sic mea colla gerantur,
Thessaliae fortuna facit. majore profecto,

1085 Quam metui poterat, discrimine gessimus arma:
Exilium, generique minas, Roma'mque timebam:
Poena fugae Ptolemaeus erat. sed parcimus annis,
Donamusque nefas. sciat hac pro oaede tyrannus
Nil venia plus posse dari. vos condite busto

1090 Tanti colla ducis: sednon, ut crimina tantum
Vestra tegat tellus, justo date tura sepulcro,

Et placate caput, cineresque in littore frisos
· Colligite, atque unam sparsis date manibus urnam.
Sentiat adventum soceri, vocesque querentis

1095 Audiat umbra pias. dum nobis omnia prefert,
Dum vitam Phario mavult debere clienti,

Laeta dies rapta est populis: concordie mundo
Nostra perit: caruere Deis mea vota secundis,
Ut te complexus positis felicibus armis

1100 Affectus abste veteres, vitamque rogarem,
Magne, tuam: dignaque satis mercede laborum
Contentus par esse tibi. tunc pace fideli ·
Feciseem, ut victus posses ignoscere divis,
Fecisses ut Roma mihi. nec talia fatua

1105 Invenit fletus comitem, nec turba querenti
Credidit: abscondunt gemitus, et pectora lteta
Fronte tegunt, hilaresque nefas spectare cruentum
(0 bona libertas) cum Caesar lugeat, audent.

 

